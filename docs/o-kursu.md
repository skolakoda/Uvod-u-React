# Pitanja i odgovori o React kursu

**Ovde su dati odgovori na neka od često postavljanih pitanja o React/Redux kursu.**

<iframe width="560" height="315" src="https://www.youtube.com/embed/CrDXve3kCmk?rel=0&cc_load_policy=1" frameborder="0" allow="autoplay; encrypted-media" allowfullscreen></iframe>

## Za koga je kurs?

React/Redux kurs je namenjen onima koji se već bave programiranjem i žele da nadograde postojeće znanje. 

## Šta su preduslovi?

Da bi ste uspešno pratili kurs poželjno je da imate čvrstu osnovu JavaScript programskog jezika, posebno ES6 sintakse. Takođe je poželjno osnovno poznavanje HTML-a a CSS-a.

## Koliko traje kurs?

React kurs može trajati između jednog i tri meseca, zavisno od organizacije.

Skraćeni React kurs traje mesec dana. Pun React, Redux i React Native kurs traje tri meseca.

## Čemu služe React, Redux i React Native?

- React služi za izgradnju interaktivnih korisničkih interfejsa (UI), odnosno za razvoj frontend web aplikacija. 
- Redux služi za čuvanje stanja aplikacije. To je softversko arhitektonsko rešenje koje je zamenilo MVC obrazac.
- React Native služi za razvoj mobilnih, android i iOS aplikacija, pomoću web tehnologija.

## Ko su predavači?

Predavači su profesionalni Javascript developeri i radioničari Škole koda Nikolić Dragan i Pavlica Damjan.

## Kako se radi?

Radi se u malim grupama od 6-10 polaznika dva puta nedeljno. Ukoliko grupa pokazuje napredno znanje, kurs će u dogovoru sa polaznicima biti prilagođen samoj grupi i sadržaj predavanja se može promeniti ka naprednim sadržajima.

Kroz ceo kurs se naglasak stavlja na praktičnu nastavu i podsticanju polaznika da samostalno iznalaze rešenja primenjujući postojeće i stečeno znanje. Istovremeno, predavač će izdvojiti dovoljno vremena da se individualno posveti svakom polazniku.

## Šta ću naučiti?

Cilj kursa je da po završetku polaznici steknu dovoljno znanja da potpuno samostalno projektuju i razvijaju svoje aplikacije. 

## Da li dobijam sertifikat?

Sertifikat mogu dobiti oni polaznici koji budu ispunili sve obaveze i prošli završni ispit.

## Kako se mogu prijaviti?

Ukoliko je [upis u toku](https://skolakoda.org/upis-u-toku) možeš se prijaviti odmah, ukoliko nije, možeš se prijaviti na čekanje.

Slobodno nas [kontaktiraj](https://skolakoda.org/kontakt) ako imaš bilo kakvih pitanja!

## Umesto zaključka

> Iz svog dosadašnjeg iskustva sa Reactom mogu da kažem da je React moćan alat! U početku su mi neki njegovi koncepti delovali nesmisleno i nerazumljivo (biće i vama), učio sam ga samo zato što je "aktuelan" i popularan ali sam u jednom trenutku uhvatio sebe da sam počeo da razmišljam na React način (baš kako stoji u njihovoj dokumentaciji), počeo sam da planiram aplikacije na React način, da prebacujem postojeće aplikacije u React i ubrzo je sve "leglo" na svoje mesto a rezultati nisu izostali.

Dragan Nikolić Kića
