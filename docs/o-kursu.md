![React](images/logo.jpeg)

# Informacije o React kursu

Predavači: Nikolić Dragan i Pavlica Damjan

Organizacija: [Škola koda](https://skolakoda.org/)

TRAJANJE KURSA : | dva meseca
TEMPO: | dva dvočasa nedeljno
E-MAIL : | info@skolakoda.org
TELEFON : | 065/9777-253
WEB: | [Škola koda](https://skolakoda.org/)

## Opis kursa

Ovaj dvomesečni kurs je  kreiran u cilju edukacije i savladavanja osnova React-a, JavaScript biblioteke namenjene za lakšu, efikasniju i bržu izgradnju interaktivnih korisničkih interfejsa (UI). Kurs je pogodan za sve koji poznaju JavaScript programski jezik i žele da nadograde postojeće znanje. Na početku kursa polaznici se upoznaju sa React bilibliotekom, konceptima njenog rada, načinima instaliranja kao i možda najbitnijim pitanjem: odabira React-a za projekat (prednostima i manama). Cilj kursa je da po završetku polazici imaju dovoljno znanja da potpuno samostalno kreiraju i izrađuju svoje aplikacije. Kroz ceo kurs se  naglasak stavlja na praktičnu nastavu i podsticanju polaznika da samostalno iznalaze rešenja primenjujući postojeće i stečeno  znanje. Istovremeno predavač će izdvojti dovoljno vremena da se individualno posveti svakom polazniku.

## Organizacija kursa

Kurs je predvidjen za rad u malim grupama od 6-10 polaznika dva puta nedeljno. U slučaju većeg broja polaznika biće formirano više manjih grupa a sama satnica prilagođena. Ukoliko grupa nakon početnih predavanja pokazuje napredno znanje, kurs će u dogovoru sa polaznicima biti prilagođen samoj grupi i sadržaj predavanja se može promeniti ka naprednim sadržajima.

## Preduslovi

Da bi ste uspešno pohađali kurs bilo bi poželjno da imate čvrstu osnovu JavaScript programskog jezika, posebno novih konvencija tog jezika odnosno ES6 sintakse i principa. Takođe je poželjno osnovno poznavanje HTML-a a CSS-a.

## Neformalno

> Iz svog dosadašnjeg iskustva sa Reactom mogu da kažem da je React moćan alat! U početku su mi neki njegovi koncepti delovali nesmisleno i nerazumljivo (biće i vama), učio sam ga samo zato što je "aktuelan" i popularan ali sam u jednom trenutku uhvatio sebe da sam počeo da razmišljam na React način (baš kako stoji u njihovoj dokumentaciji), počeo sam da planiram aplikacije na React način, da prebacujem postojeće aplikacije u React i ubrzo je sve "leglo" na svoje mesto a rezultati nisu izostali. Ja vas ovim kursom mogu uvesti u React, pružiti osnove i polaznu tačku u vašem daljem razvoju kao budućih developera. Naučićete da razmišljate kao developeri a da li ćete  uspešno savladati React i koliko ćete biti kvalitetan developer zavisi samo od vašeg ličnog zalaganja i daljeg rada.

Dragan Nikolić Kića
